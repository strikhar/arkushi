І ростуть вони так
лише встигни побути разом
все лишати під три чорти
аби просто прожити цей день
вихідний поїзди
ми гуляємо вздовж залізниць
нероздільні наші шляхи

ми стаємо за міст
щоб до потягів руки здійнять
а вони нам гудять

і ножища така вже ох
не догнати як побіжить
поки ти для дитини бог
покажи їй і розкажи
чому злива така п'янка
як з насіння росте горох
як полити щоб зі стручка
діставати його по тім
що улітку все для куті
слід зібрати аби в зимі
вечори затишні були
в окулярах бути коли
ріжеш дрова або метал

як важливо завжди знайти
для складного слова прості
щоби море їм до колін
по плече на шляху гора
що не варто казати стій
коли прийде
іти пора
