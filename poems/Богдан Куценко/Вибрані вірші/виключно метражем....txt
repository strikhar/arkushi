виключно метражем
будинком і гаражем верандою літнім навісом
мілкою річкою лісом або скоріш підліском
вудкою хлібом льоскою риб'ячою лускою
довбанкою пласкою весла даруючи плесу
часом міських абрикосів
яблунею при дорозі в ранці тінню на розі
довгою і пологою дорого що і убого 

мильним стовпом і каменем
кинутим невипадково аж до вікна сусідки
спільною сходів кліткою
мутагенезом дієсом жовтим кіоском преса
синьою яткою посуд або іще склотара
нишком сильним ударом сонця або кастетом
першою сигаретою сонцем піском нагрітим
пасом від друга спритним
з чорно-білої плівки пострілом із гвинтівки 
в перший раз по паперу

закликом про відвагу страху на противагу
виходом на перерву де вже підчікують інші
не страшніші не більші але не друзі звісно
все що не тест на міцність що не в дорогу слово
виконане неточно обране випадково
