висить на спинці ще не праний кітель
в стільця на спинці виглядом сутулий
і люди в однакових черевиках
під ранок заміняють караули
ідуть у ніч вертаються із ночі
і з їх очей ще довго лине мряка
сідають тихо закривають очі
і уві сні стрибають як собака
який полює бо така робота
осіннє сонце пір'я на травинках
і однострої на сутулих спинках
покірно видихають запах поту
