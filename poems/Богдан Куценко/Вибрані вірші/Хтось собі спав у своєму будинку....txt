Хтось собі спав у своєму будинку пережив окупацію і арту але повінь прийшла і змила усе пережите разом із ліжком і домом і вода в Чорнім морі гірка наче сльози

Нині море волочить вздовж берега чиїсь довгі життя їхні подушки двері посуд і меблі це Херсон пливе Чорним морем у вирій

Плавні дніпровські пливуть собі морем і в сутінках з них наче духи річок жаби співають прадавню пісню невільників

Ось виходить нутро України, що топили, ховали і убивали на світ Божий. Дивися на неї, Господи, скільки років вона мовчала!
