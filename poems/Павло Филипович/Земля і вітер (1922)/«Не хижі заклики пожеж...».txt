Не хижі заклики пожеж,
Не безнадійний рев гармати, -
В поля майбутнього зайшла ти,
Минулу радість в них знайдеш.

Де жебраки? Уже людині
Земля готує вічний дар,
І сонце - золотий кобзар -
Збудило гори і долини.

І трави ждуть отар, і жде
Дніпро пташок - човнів веселих,
Ще мить - у місті і у селах
Життя розквітне, заугде,

А давнє слово на сторожі,
Напівзабуте слово те,
Як пишне дерево, зросте
У дні співучі і погожі.