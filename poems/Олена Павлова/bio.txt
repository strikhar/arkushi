Олена Павлова (народилася в місті Острог у 1986 році) — письменниця, художниця, журналістка, менеджерка культурних проєктів.

Членкиня PEN Ukraine.

Закінчила Києво-Могилянську Академію, де вивчала філологію та журналістику. Очолювала відділ культури журналу «Країна», була шеф-редакторкою сайту Osvitoria.Media. Засновниця конкурсу короткої прози «Новела по-українськи». 
Займається власними культурними проєктами, найвідоміший з яких — Кіт Інжир, комікс-персонаж, що популяризує читання та українську культуру. 
Кураторка читацького поетичного клубу у «Дзизі».

Першу поетичну збірку «Шкіра міст» презентувала у Києві за два тижні до повномасштабної війни.
