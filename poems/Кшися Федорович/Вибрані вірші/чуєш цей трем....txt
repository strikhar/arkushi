чуєш цей трем? так небесна ріка тече
так стежками венок час іде назирці
так визначаєш цінність усіх речей 
так янгол веде тебе дивлячись через приціл
На всі чорні закляття й сліди чужих ворожінь
Нехай твоя стежка не згубиться на межі
Жодних земель і жодного зі світів
хай буде так як ти завжди хотів
Хай доходять листи і хай читають листи 
Хай більше ніхто не вмиратиме на самоті 

Тому що своя земля важливіша від всіх земель.
ріки цієї країни скорботніші будь-яких рік.
Не йди на той бік, хай тебе течія не візьме
нехай буде з тобою під шкірою твій оберіг
Нехай твоє світло ніколи не згасне, горить, горить 

кожен ясен тримає когось угорі
угорі
кожна поезія має ціну за мед
