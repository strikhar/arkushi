Кшися Федорович (1995 р.н., м. Хмельницький) народилась десь наприкінці серпня, коли відраховуєш останні дні тепла та сонячного світла, і наступні роки будувала особистість на очікуванні кінця для нового початку. Перша любов — лісовий кіт, друга — кам'яний трицератопс. Мрія стати космічним кораблем виявилась не надто здійсненною в цьому відрізку часу, тому доводиться ростити котів і сад, писати сумні книжки та намагатися зберегти любов до цього світу. На цьому й тримаємось, адже «на світі є добро, і за нього варто боротись».