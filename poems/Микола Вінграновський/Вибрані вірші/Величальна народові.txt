На ясні зорі і на чисті води
Ми кажемо, ми скажемо ізнов:
У просторі віків, любові і свободи
Народ — Віки, Свобода і Любов.

На ясну зорю і на чисту воду
В благословенний Леніновий час —
Цілуєм руку своєму народу,
Цю ніжну руку — вона любить нас.

Де дім і даль, осінні дальні птиці,
Де ковила під Байконур лягла —
У золоті твої, у царствені зіниці,
Народе, дивимось ще змалечку-мала.

Товариш, друг і побратим свободи,
Прапороносець власної судьби,
Безсмертний, слався! Слався, мій народе,
Мій гордий, чесний, добрий, молодий!

1977