солдати усі однакові 
солдат гаталяк 
солдат гаврилюк 
солдат 
нічим не відрізняється від солдата 
солдат йосипчук
солдат сєльцов
солдат потапов
шикуються на плаці біля черешні
формуючи рухливу зелену брилу
усі солдати солдат 
починається дощ 
мокрі голови повертаються по команді 
з мокрих ротів лунає героям слава
солдат полунін 
солдат романська
солдат леміш 
дивляться в потилиці перед собою 
солдат онищенко
солдат полунін
солдат кучма 
вирівнюються в шерензі 
схожі самі на себе
на все що є
кожен солдат -
солдати 
дощ припиняється 
взвод спиняється біля їдальні 
перше відділення кроком
руш
