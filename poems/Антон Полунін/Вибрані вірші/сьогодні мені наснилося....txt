сьогодні мені наснилося
що москви нема
самари (чи саратова як там правильно)
теж нема
сиктивкара нема
немає хабаровська
воркути
чіти і свердловська
нема петербурга
тут я прокинувсь
бо кіт
застрибнув мені на живіт
і почав трахати
хоч який я був збуджений
на ласки не відповів
а пішов в туалет подрочити
пушкіна нема
думав я прискорюючись
бориса грєбєнщікова нема
а ще жодного толстого
особливо олексія
але і решти теж
цар-пушки нема
ермітажу нема
волги і єнісею нема
є лєна
моя дружина
що поряд із нею
кіт затято їбе подушку
чуєш лєно прокинься
митіщів нема
вкупі з їх йобаним
вагонобудівним заводом
нема стіхов о совєцком паспортє
шуріка
івана васіліча
владіміра сємьонича
фьодора міхалича
і жодного міхалича whatsoever
нема катюші
трьох танкістів
матросова
капітана лєбядкіна
республіки комі
арбату
мойки
іншої їбали з припиждженими назвами
петра першого
другого третього
всіх цих пронумерованих виродків
аврори
шишкіна
князя мишкіна
зимнього
смольного
балтіки безалкогольного
лєна кліпає сонно
не в’їде
чого це я розпиздівся
ну нема і нема
і хуй з ним
