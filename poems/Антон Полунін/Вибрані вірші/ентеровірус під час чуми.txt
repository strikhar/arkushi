коли блюєш
треба пити 
особливо коли це твереза блювота
найгірша з відомих
треба пити теплий регідрон
густий і нудотний
робиш пару ковтків і вже знов блюєш
win-win
я особисто
кладу пляху регідрону в холодильник
так шо він мабуть не помагає як мав би
зате заморожує м’язи стравохода
і якийсь час блювати не хочеться
а потім знов  потроху підступає
і ось ти вже виригуєш
слизьку півпрозору хуйню
навколішки
тоді хуяриш іще склянку
гадаючи
виблюєш її чи
ні
тут напрошується порівняння з
періодичними бомбардуванннями
чи авіанальотами
але щиро кажучи
коли розтікаєшся підлогою ванної кімнати
з брудним ротом
хапаючи дрижаки
тупо похуй на всі ці блядські ракети
касетні бомби
усю цю смертоносну їбалу
не маючи сил підвестись
вповзаєш у вітальню
де вікна заставлено книжкамми
фашист гамсун
фашист мережковський
комуніст стейнбек
комуніст фадєєв
фрейдист фройд
нєпротівлєнєц толстой
лампочка розпливається перед очима
а ти лежиш горілиць
як довбойоб
поки за вікнами гупає і спалахує
аж тебе відпускає
помалу помалу 
думаєш
хоч би ви виздихли свинособаки
поблювати не дають
