приїхали блядь
я внутрішньо переміщена особа
йобана
внутрішньо
переміщена 
сука особа
любі мої хороші
шановні й вельмишановні
біженці
люди що отримали
додатковий захист
і тимчасовий захист
а ще впо 
я щиро захоплююсь вами
й бажаю вам усіляких гараздів але
стати до ваших лав
ну це як не знаю
бути кондуктором
космодесантником
мерчендайзером
почесна праця й так далі
але я особисто
їбав
ми виїхали о сьомій
і довго повзли вздовж полів
чорних мов чорнозем
аж поки запала ніч
теж чорна
беззоряна діти
спочатку нудились 
потім казились
і зрештою повсцикались
просто в мене на колінах
тож ми звернули на газолінку
де не знайшлося не те що бензу
а навіть кави
і тирлувалося з півдесятка машин
без надії чогось сподіваючись
плюс навігатор
постійно вів не туди
може тому
що ми відпочатку
рушили не туди
і тепер я тут
де не хочу бути
милі мої
неймовірні
чудові 
ви навіть не уявляєте 
наскільки я радий
побачитись
але ну його нахуй лишатись тут
в цій задроченій
злоїбучій безпеці 
де пахне дитячою сечею
і вчорашніми бутербродами
хоч звісно
кругом люди живуть
а війна не вічна
он і рильський писав любов
любов писав він варта всього
болю твого
розлук відрази і мук
злого виття
шаленства там
милосердь
і ще чогось
не згадаю
