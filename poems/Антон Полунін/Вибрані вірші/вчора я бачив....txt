вчора я бачив відірваний хуй
на знимці
припорошений сухою землею
сам один в чистім полі
серед людського шмаття
я бачив клапоть обличчя
й чимало ніг
а ще як з живого ще чоловіка знімають скальп
це було в доволі жорстокому вестерні
під назвою скальпи
приклад чесного
та інформативного неймінгу
там була сцена
де дядькові пробили соски гачками
потім один кінець мотузки 
прив’язали до цих гачків
а другий до коня
і пустили його бігти пустелею
до того ж фейсбук
видалив один з моїх текстів
мабуть
поєднання слів
йобані
москалі
здохніть
суки
видалося йому
недостатньо войовничим
для цих суворих часів
що поробиш
війна є війна
комусь відривають хуй
комусь видаляють текст
кожен веде реєстр 
своїх особистих втрат
свій персональний чорний список
для майбутніх відбудов і помст
в моєму переліку наразі
нічого цікавого
ані поранень
ані бодай
пристойної психологічної травми
правда сьогодні в магазині на розі
скінчились ванільні пончики
і довелось брати шоколадні
що вдієш - війна
москалям он взагалі не позаздриш
цукру нема
прокладок нема
президент залупа
і решта всі теж
фрагментована москалятина
рівномірно вкриває
родючі вкраїнські поля
зате скоро трибунал
можна буде пожити у чистій камері
ходити в туалет не на вулиці
і без ведмедя
корінні американці вірили
що душа померлого
продовжує жити в його волоссі
звідси і тема зі скальпами
і спалення книг
жінки карфагену
задонатили свої коси 
на потреби збройних сил
я і сам
не стрижуся від початку війни
аби в разі чого
душі не тіснитися
в галімому андеркаті
раптом скажімо мені
відірве щось необхідне
чи фейсбук
видалить ще один текст
