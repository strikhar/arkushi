ЛЮДИ

Мій малий човен
пропливає повз інші :
    між нами глибінь.


ЗОРІ

Я відкрив книгу
завжди нових поезій :
    читаю зорі.


МІСЯЦЬ

Сумна ніч носить
медалик коханого,
    що вчора згинув.


КОХАННЯ

Дві спілі вишні
на блакитній долоні :
    я і кохана.


ХМАРКА

Замість коропів
впіймалась в густі сіті
    маленька хмарка.


ОЗЕРО

Місячне сяйво
творить на воді чудо :
    дорогу з перлів.


ДІВЧИНА

Чорне волосся
прикрасила весною
    квітка черешні.