Степан Бен (насправді — Степан Федорович Бендюженко) (29 жовтня 1900, село Лозуватка, нині Шполянського району Черкаської області — 1 листопада 1937, Київ) — український поет. Жертва Сталінських репресій.

Друкувався від 1921 року. 1929 року в Харкові вийшла перша і єдина збірка віршів Степана Бена «Солодкий світ» (у видавництві «Плужанин»). Під час обшуку 27 липня 1937 у нього забрано дванадцять зошитів і один блокнот з віршами, сліди яких досі не віднайдені.
