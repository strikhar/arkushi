поки ти намагався
вишкрябати
видерти мене
зупинити мою подорож у себе під шкірою
я проникала глибше
проростала
в тобі так добре — як вдома
думала я
пускала в тебе коріння
вгризалася
 
хижачка думав ти
хижачка
звірина
повторював
мимоволі годуючи мене
кров’ю і плоттю
влаштовуючи зручніше
заколисуючи серцебиттям
 
мене —
ще не прирученого звіра
у тебе всередині
 
з циклу “Гра зі звіром” 
2013
