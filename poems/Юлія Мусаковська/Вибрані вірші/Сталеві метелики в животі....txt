Сталеві метелики в животі, крила гострі та вправні.
Згоріли човни  — доведеться долати цю ніч уплав.
Говорять у темряві руки, слова  — протяжні мусони.
Згоріли човни  — доведеться ковтати в'язке безсоння.
Говорять у темряві руки солоні, у шепіт грають:
до берега ранку нам не дістатись без ран, без втрат.
Під спів неминучості руки танцюють розпачно й ніжно.
Танцюють метелики в животі, тонке мереживо ріжуть.
 
2015
