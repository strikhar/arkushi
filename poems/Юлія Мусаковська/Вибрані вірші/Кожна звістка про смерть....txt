Кожна звістка про смерть,
зламану долю,
зруйнований дім
— наче дірка у тілі,
швидко закрита металевою латкою.
Скоро там не залишиться
живого місця.

Залізний дроворуб,
пекельний андроїд,
досконала машина.
Міцна оболонка, наповнена болем і люттю.
Немає на світі страшнішої зброї,
потужнішого механізму.
Немає небезпечнішого
cупротивника.

Тихо, серце моє,
заткнися,
завмри,
зараз не час.
 
16.03.2022
