вибір від слова “вибороти”, 
інакше — позбавлений сенсу і серця, 
він лише сердиться,  
чому все не змінюється на досконалу картинку —  
для кожного іншу — 
за помахом, скажімо, чарівної булави 
 
вибір від слова “вибратися”, 
виборсатись 
із вигрібної ями,  
братської могили, 
колиски народів 
по трупах —надцятилітних добровольців 
 
вибір від слова “вибити”, 
вичавити із себе  
комплекс молодшого брата, 
співочого орача, 
першого у черзі за халявою,  
за свіжою гуманітаркою, 
колективною стурбованістю, 
cторгованістю: 
 
раз, два, три — 
продано!  
плішивому чоловічку 
верхи на ведмеді...
 
агов! де черга закінчується? 
за крайньою хатою. 

2019
