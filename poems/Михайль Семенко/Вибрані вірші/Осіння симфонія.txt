Осінні скрипки, в саду оркестри симфонії —
То кохання моє, моє кохання-захопленість.
Люди озброєні, мрії озброєні, мови озброєні,—
А у мене тільки затопленість, тільки затопленість.

І знову безмовність. І знов безумовність, умовність
Мої почування — одламки, ескізні одламки-злипки.
Душорозірваний. Стерлася, розтанула сольність.
Кохання моє — в осіннім саду осінні скрипки.         

1916