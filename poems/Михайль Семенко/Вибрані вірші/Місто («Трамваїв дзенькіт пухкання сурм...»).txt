Трамваїв дзенькіт пухкання сурм
то приска міста гамірний сміх
нема в нім «вчора» нема задуми
немає стуми так рік у рік

гуде в мелодах і сяє в блисках
і безугавно у рухах тче
залізо цока елястить криця
в гіпнозних присках життя тече

пухкання сурми трамваїв дзенькіт
огні між диму де димарі
в електрах очі у очах бренькіт
порнографеньки беззвучний грім

де ділось сонце? Вже одсвітило
де ділась пісня? Вже одгула
гамірить місто і дзвонить мило
і окропило «Цвіточки зла»...         

1914