Печальні вогні безголосого міста...
Антон оминає його щосили. 
І скільки минуло ночей і весен,
та щойно стається нова поїздка,
він робить не те, що вона просила.

Просила вона: "Оминай між літами,
не дивись на терени моїх околиць.
Будь ласка, Антоне, живи щасливо,
не варто ніколи мене вітати —
контакти зі мною тебе розгоять".

Він погляд притишений зводить прямо,
мов хоче промовити щось до неї.
Бринить в окулярах вогнів намисто.
Антон — на мості об'їзного шляху. 
До дому її — кілометрів дев'ять.

І знає, що там, за границею звісток, 
тінистим провулком, нічним проспектом,
ймовірно, крокує в цю мить додому
людина, заради якої — звісно! —
четверту весну він живе секретно.

Ах, скільки самотності в цім намисті, 
яке знеобрамлює шлях Антонів.
І траса шумить, і трава з галявин.
Лишається тихо в машину сісти 
та мчати подалі від Анни й болі.

11.XI.22
