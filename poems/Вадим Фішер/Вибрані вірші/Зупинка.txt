Триває третя зупинка ночі,
триває знову тайм-аут серця,
триває те, коли світ за очі
сховатись хоче аж спересердя,
сховатись рвучко, неначе вітер,
що в двері, шиби б'є неустанно.

Триває блискіт чужих прелюдій,
триває морок вогню свічного,
який в стосунках з пітьмою - злодій, 
який від мороку знає, хто він.
Сховатись вогнику вглиб під воду,
щоб жартома розігнати рибу. 

Триває те, що і так триває.
Трамвай гальмує в депо неспішно.
Тримати руку, коли немає
того, чиї тебе руки тішать. 
Повітря ночі ж бо безпорадне:
роби що хочеш, а сонце змовкло.

25.XI.21
