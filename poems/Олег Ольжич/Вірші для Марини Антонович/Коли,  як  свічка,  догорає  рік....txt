Коли,  як  свічка,  догорає  рік,
А  тут  ще  й  туга  другий  тиждень  мучить,
Буває  гарно  перейти  потік
Містком,  що  Нусле  з  Вишеградом  лучить,
І  в  синім  сумерку  знайомої  кімнати
На  софі  Вашу  постать  відшукати.

Не  знаю,  чом,  але  уже  давно
Болюче-ясно  мозок  мій  працює.
Давно  кохання  золоте  вино
Холодну  кров  у  скронях  не  хвилює.
(Чи  це  заслуга,  чи  моя  провина,
Та  я  волів  -  щонайтерпкіші  вина).

Знов  Рік  Новий.  Нові  думки  і  туга...
Так  гостро  я  ці  дні  майбутні  бачу...
...............................................
Буває  часом:  мило  мати  друга,
Що  все  простить,  і  вигляд  твій,  і  вдачу,
І  зносить  в  янгольськім  терпінні  і  любові
Твоє  pendent  Суданському  Божкові.

31.ХІІ.1930, 12 год. Потяг.
