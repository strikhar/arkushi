Буття (русалку в бутлі) повноту
Простягує сторожа семипала,
Що — по воді — межу переступила
Й — замість атлантів — весь трима тягар.

І тиньк, і камінь розплелись в ґноти.
Тополі з мармуру — нове магнітне поле.
Століття кожне — інший тиск і пеленґ. —
Що менша суть, то довший інвентар.

Перевантажений волютами занадто,
Фасад, як дискобол. Площин гонитва
На статусі кентаврів перегонів.

Не цегла — шиї й крижі бездоганні
Й роти, що гинучи, ще і з-під хвиль кричать,
Хоча цих криків — і за крок — не чуть.
