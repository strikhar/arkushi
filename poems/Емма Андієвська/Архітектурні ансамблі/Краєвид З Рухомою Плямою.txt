Все далі береги коропоусті,
Що їх — у жменю — і за гору — велет.
Калачиками небо, що поволі
З долоні — по жарині — чіпкохвості.

Приборкані всі барви норовисті.
Ліг у труну останній вболівальник.
На запах помаґльоване свавілля,
На диски — усі куби і пілястри,

Ще й — губкою — останню коректуру,
Щоб зайвих — ані зривів, ні повторень. —
Сувій буття з галактиками — линва,

Якою в пітьмі — вартовий-шаленець
Вимірює подрібнену глибінь
Орбіт, де тільки — жаби з калабань.
