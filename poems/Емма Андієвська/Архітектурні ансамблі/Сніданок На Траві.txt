На скатертині — на траві — сніданок.
Красуня гола, лютня, вовкулака
На тлі грози, що — довгі закарлюки,
Й ледь вловний запах цвілі й беладонни.

Серветка з кошика — весь краєвид південний
Накрила, не торкнувши лиш каліку,
Що — замок стереже й орлиний клекіт
І — милицею — напрямок видіння

Крізь зеленавість сутінків нагальних,
Що їх — яйце в руці — красуня гола. —
Сліпий закон, де щойно — сміх і примха,

Що й форму первісну — назад із праху. —
Й жовтогарячі сиплються жуки
На воду в вовкулаки з піджака.
