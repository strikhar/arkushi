Поза законом, як розстрига-піп,
Що всі посілості й обітниці — на потерть.
Відступник, завойовник, узурпатор.
Вигнанець, що — буття земного пуп.

Єдиний серед пап і антипап,
Що й крізь віки — ацетиленні петлі.
Не встигли в калабані утопити. —
Геть розметав мерзенне і тупе, —

Весь тупіт кукс, і посохів, і ратиць,
Щоб нафтою у мозку загорітись.
Богам — племінник, ідолові — родич,

Осяяння спокутує, мов зраду.
Нижче черви поверглий херувим,
Що унедійснив тяглість хорову.
