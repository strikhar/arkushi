Весь захід захитався і завмер,
І підвелось кривим визір’ям поле
На блискавках, що — фіялковим пилом.
Пробіг патик на клешеньках — омар

Над суходолом — й крізь рухомий мур. —
В природі різко поміняли пеленг. —
Подобу вищу лінтюхи проспали,
Воліючи замість двобою — мир.

Верхів’я розкидаючи рябі,
Перемістився водяний рубець,
Щоб відпочило в пуп’янку безкрає,

Що й океани — горілиць — ікрою.
Й вісь рівноваги : місяць, як гарбуз,
Що — краєвид — на власному горбі.
