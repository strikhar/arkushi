Цибулі в’язка, баклажан, гарбуз
І біля миски в цяточках — гантелі.
За ними тіні мішковина й тулуб,
Що виклубочується з закутка, ще без

Кінцівок і без голови, жабо
Лиш стружкою, як різновид металу.
Під промінь нишком прірву підмостили,
Що раптом — на всю шир, мов контрабас,

Й посипалася зовнішність парадна,
І — ані сліду — від рясних споріднень.
Змінило вміст, вагу, тональність, вигляд.

Кожен предмет — живий, рухомий вуглик, —
Світ сплющило на кількабарвний тон. —
Складне, що, як найбільша простота.
