З каналу — просто вглиб палацу — човен.
Щомиті дійсність — інші зябри й шкіру.
Драбину арок носячи на карку,
По ложці — хвилю — відсвіт кумачевий.

Згорнувся простір в мушлю на ночівлю.
Змело ознаки міри і покори.
Вхід головний — при щоглі Діоскури.
Згнив циферблят, а гирі — далі чавлять.

Перемістивсь — по вертикалі — морок,
І кожний кут, і кожний закамарок —
Назовні. — Не дракон — печера лізе,

І колонади — жмутиками — лазер,
Де сльози бронзові — на сходах — купідон
І цегла, що у воду опада.
