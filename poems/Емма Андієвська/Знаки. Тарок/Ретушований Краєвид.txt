Будинок, який — сходами в ріку.
Веранда. Столик. Постать парубоча,
Що — у рибальські сіті необачно,
Й з-під криноліна — ніжка, що — на карк.

Сікач в руці — чуттям наперекір.
Порт’єра, що — світило однобічно.
Вчорашній день відсвяткували бучно
Й — у витримці — встановлюють рекорд.

На одній статуї в боскеті — ще вінок
З лілей — забутий — й пляшка з-під вина
Порожня, яку — течія могутня,

Що незалежна від умов погодніх, —
Повз маятник, що — острови надій,
І — далі, не спиняючись ніде.
