Плящина з йодом. Цвяхи. Глек розбитий,
З якого кіт сіямський бризки лиже
Вершків, що — трохи далі — на калюжку.
Упорядкованість, де жодної турботи.

Без дна прозорість — суходіл забутий.
Ще під замком клубки, що — протилежність —
З системами нагріву й охолоджень.
На всю веранду лиш хробак цибатий

За корбу крутить жовте коліщатко,
І — на підлогу — праліс (луб) — зі щітки. —
Вже на буття, а експонат музейний,

Який — на стіл — живцем — з палеозою.
Все глибша сутність, форми без прикрас. —
Двигтюще сяйво, що — левади скрізь.
