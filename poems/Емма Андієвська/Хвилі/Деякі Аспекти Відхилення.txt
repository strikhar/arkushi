У клітку — день, а він — без тіла — втік,
Лишивши капці й синє завивало,
Й пляцдарми зору — на хрящі — поволі,
Ще заки — крижі — в інший напрям — стек.

Води колоди — видозмін тартак,
Що — уздовж віддиху — партер і вілли,
Ледь — диски дійсности — у стовпчик — велет,
Щоб легше — й упосліджені — мету,

Бо — приступцями — мороку полигач —
Пологи видимого, — вир пологий,
Що — попри волю, — по ковтку — синило —

На оприсутнення — із надр — сиґналу,
Який — свідомости, що, — ґрунт буття, низи,
Де ще — хвощі — у пащу — динозавр.
