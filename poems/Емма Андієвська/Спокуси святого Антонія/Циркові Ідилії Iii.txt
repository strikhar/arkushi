В корсеті і в жабо цвіркун
Нагулює — на шворці — гадів.
За ним — на ніжках куб — негода
Струмок годує молоком.

Дві фази : в розтині стрімкім
У парку ходять гідри з ґідом :
Паркý складчасність ґрунту гудять.
На лавці — в плавках — істукан —

Сулію — до грудей тертухи,
Щоб дзиґа, що в душі, — притихла, —
У кожного своя причина.

Й природа, в саднах від пручання,
Як хура — з хрускотом — узвіз —
Крізь небо із побитих ваз,

Повз пари, що — ні пари з вуст.
