І вічність — завузький діяпазон,
Аби — в фасети й барви — духа пошуг.
Не змагуни, які — життям — за першість,
А отвори, — колодочки низин, —

З них невимовне — хвилями — повзе
Повз горя клунки, що їх — кінні й піші.
Вахляр триребрий, який — скелі й пущі
І блискавку, що — тіло — на нарзан.

Навколо — без щаблів — перебудова
Змела усе цупке і шолудиве,
Й на дихальця бджоли — вогнисті плями.

Ціль — бульбашка, що обріями блима
І — в почуттях і мозку — нижній б’єф, —
Поріг свідомості, що в било б’є.