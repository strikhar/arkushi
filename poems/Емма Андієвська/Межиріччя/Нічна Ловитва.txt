Паперу аркуш. Тиша волоока.
Назовні — речі — присмоктки й коріння,
Що їх — поволі повів тонкорунний,
Заки свідомість — в інший колір — лакмус.

В повітрі озеро, хоч відстань недалеку —
Дедалі важче, вимахи сторонні
На попіл — шлях, яким — ще так старанно,
Лиш напрямок — все рідше — сердоліки

І поплавець, який — інертність ватну, —
Ловець, що за бар’єрами ловитви, —
Колись — на мить — замість вітрила — сумнів,

Й відтоді — океанами — мусони,
Хоча — зусилля — й слизом упирі. —
І знов найлегше — крізь стіну — вперед.