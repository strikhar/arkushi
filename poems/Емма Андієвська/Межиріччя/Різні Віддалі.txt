За лінією вороги і друзі.
В клубок згорнуло відсвіти пискаті.
Від існування — ледве півдискети,
Де ще — дискантом — лиха і гаразди.

Ґав ловить тіло, а душа в дорозі.
Єдина нитка — мерехтінь бескиди.
Як форма брижиться і — от-от — скутість.
Серп пуповину міжсвітів надрізав,

Й — по колу — зі свічками — північани,
Що — желятину небуття. — Ні в чому
Ні стрижня, ні орбіт, щоб — поведінку.

Звільнилися на мить від обладунку
Площин, якими, — тонучи, — предмет, —
Заки прозріння — сніп — нутро продме.