Все довша тінь від яблук Гесперид
Між домовин, споруджених рабами.
В дірках — блакить. Прихилену драбину
До неба — бик-цикада підпира.

Фасада, — вікна й двері — уперед, —
Перш ніж останні приступці — грабунок.
З кости слонової, вапна й ебену
Герби й кістяк надкришених споруд,

Що їх — із башти — перехожим — постать, —
Минущі царства — на листку капусти, —
Дволезий, — самий відсвіт, — подарунок,

Що — до ноги — незручне і вторинне, —
Й повистромляли вуха і носи
Дозорці хаосу, заки — на сон,

Де смерть, — набік — і лантух, і косу, —
в долонях світ — без пелюшок — несе.