Заліг,  заліг  козаченько
Та  й  не  підведеться;
Товариші  вертаються,
Хворий  зостається!
-  Товаришу,  рідний  брате,
Маю  умирати.
Ой  дай  же,  мій  товаришу,
До  родини  знати.
Нехай  мене  стара  мати
Не  кляне,  не  лає;
Нехай  править  панахиду,
В  царство  проводжає.
Рідна  мати,  рідна  мати!
Рідна  Україна!
Зостається  на  Вкраїні
Молода  дівчина.
Бодай  вона  не  марніє
З  великого  горя,
Що  зоставсь  її  миленький
Край  синього  моря.
Бодай  вона  мене  зрадить,
Як  її  я  зрадив:
Обіщавсь  її  любити  -
Смерть  собі  принадив.
Над  дівчачий  голосочок
І  тихую  мову
Злюбив  слухать  сиву  хвилю
В  глибокому  морю;
Над  рум'яноє  личенько
І  білую  руку
Злюбив,  шельма,  цілувати
Гостру  каменюку.