Гаю  мій,  гаю,  гаю  зелененький!
Вітре  мій,  вітре,  вітре  швиденький!
В  густому  гаю  листя  жовтіє;
Вітер  гілок  не  колише  й  не  віє.

Те,  що  колись  по  весні  красувалось,
Те,  що  колись  мені  так  сподобалось,
Змерзло,  захляло,  затихло  і  зникло.
Серце  кохатись  сим  світом  одвикло!

Там,  де  в  кущі  воркотала  голубка,
Там  жартувала  колись  моя  думка.
Стихла,  замовкла  туга  голуб'яча  -
Геть  покотилась  та  думка  хлоп'яча!

І  місяць  повний,  і  ясна  водиця...
І  ти,  вродлива,  кохана  дівиця!
Зникло  те  восени,  що  було  літом,
Серце  не  хоче  кохатись  сим  світом.