САЖА, справжнє ім'я Ірина Віталіївна Сажинська (народилася 1994 р. в місті Запоріжжя) — поетеса, перекладачка та ілюстраторка. Член Національної спілки письменників України. Літературна інтерв'юерка Проєкту «РІД» (2018—2020). Наразі мешкає в Києві. 
Навчалась у Запорізькій гімназії № 25 гуманітарного профілю. У 2010 році вступила до Запорізького електротехнічного коледжу на спеціальність «Економіка підприємств».
У 2016 році закінчила Національний університет «Запорізька політехніка» за спеціальністю «Фінанси і кредит». За фахом — фінансист. 
Авторка трьох поетичних збірок: «Приблизькість» (2016), «Голубина пошта» (2018), «Cor humanum» (2019). Вірші з цих книжок також перекладено івритом, англійською, польською, французькою та німецькою мовами.
Відзнаки: Всеукраїнський літературний конкурс «Хортицькі дзвони» (2014), Міжнародний літературний конкурс «Зірка Різдва» (2015), Міжнародний літературний конкурс «Гранослов» (2017, 2018), Літературний конкурс «Витоки» (2017), Всеукраїнський літературний конкурс Асоціації українських письменників (2018), Літературний конкурс «Гайвороння» (2018), Міжнародний літературний конкурс видавництва «Смолоскип» (2018, 2019), Міжнародний літературний конкурс «Коронація слова» (2018), Міжнародний літературний конкурс «Інтереальність» (2019), Міжнародний літературний конкурс ім. Григора Тютюнника (2019), Міжнародна слов'янська поетична премія (2019), Міжнародна німецько-українська літературна премія ім. Олеся Гончара (2020), Президентська стипендіатка 2019—2020.
Публікувалася в низці альманахів («Гранослов», «Кругозір», «Поетична антологія Запоріжжя», «Хортицькі дзвони» та ін.), антологіях («25 до 30», «Армія. Мова. Віра. Антологія українських письменників», «Ukraińska Nadzieja» (Польща) та часописах.
