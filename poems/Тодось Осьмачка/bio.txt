Тодось Осьмачка (ім'я при народженні Теодосій Степанович Осьмачка) (16 травня 1895, с. Куцівка, нині Смілянський район, Черкащина — 7 вересня 1962, м. Нью-Йорк, США) — український письменник, поет, перекладач. Представник символізму, експресіонізму та неоромантизму. 

Виступав із критикою комуністичної ідеології та інтелігенції, що співпрацювала з владою СРСР. 1933 року арештований більшовицькою владою, переслідувався радянською репресивною психіатрією. Декілька разів намагався емігрувати з СРСР. Основна праця — «Старший боярин» (1946).

Поет прагне образно простежити історичний шлях України — пройти «по шляху віків» і таким чином усвідомити, куди ж летить нове століття, і як буде стелитися доля українського народу.