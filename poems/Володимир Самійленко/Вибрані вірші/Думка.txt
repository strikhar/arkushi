О, бідний, бідний краю мій!Як мало маєш ти надій;
Але й вони одна по одній — все зникають.Твої найкращії синиАбо живуть для чужини,
Або як вірні, то не живши помирають.Нема добра з дітей твоїх:Дарма благі заміри їх,
Бо наче фатум злий нависнув над тобою.І тих, хто вірним був би ввік,Він наче загодя прирік
На скору смерть без боротьби, без бою,Щоб не лишився ні один,Хто б захотів твоїх руїн,
Хто б захотів тебе з занепаду підняти;Хто б щиру працю положив,Не боячися ворогів
І не ждучи за подвіг благородний плати!..Ох! Не багацько тих у нас,В кого святий огонь не згас
І в серці жевріє незрадливе кохання!Чи вже ж і той огонь горить,Щоб тільки блиснути на мить
І освітить собі хвилину погасання?!І смерть бере в нас силоміцьЇх щирість думки й серця міць;
І, замість подвигів, — їх доля — домовина!..А ми, вже поховавши їхТа придивившись до живих,
Дізнаємо, кого втеряла Україна!!!

2 липня 1891