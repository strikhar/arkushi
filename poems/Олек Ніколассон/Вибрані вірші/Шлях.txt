У самурая немає цілі, є тільки шлях. 
Як бездомний із повним пакетом порожніх фляг, 
Ніби пес, що шукає схованку і прокорм,
Я життя прожив би одним безцільним ривком.
Щоб не бачити ані початку, ані кінця,
Щоб ніхто не лишив відбиток мого лиця
У свідомості. Щоб замість спогадів - лиш пітьма, 
Бо свобода з'являється там, де нічого нема. 
Всі дороги - просто відрізки від точки один
І до точки два. І як би ти не ходив, 
Та єдина оцінка, якою засудять гру - 
Це наскільки далеко ти дотягнув свій труп. 
Тож і правил, по суті, нема. Тобто, є одне: 
Пий, гуляй, люби, бо, зрештою, все мине.
А щоб легше було, завжди пам'ятай таке:
У самурая немає цілі, 
Та є саке.
