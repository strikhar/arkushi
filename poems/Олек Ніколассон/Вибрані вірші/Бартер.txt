А зима ця, чорт забирай, холодна, 
І гнітить, по класиці справ, солідно. 
То засипле снігом, то мутить воду, 
То моргає сонцем, то смертно блідне. 
І курити хочеться так, що страшно, 
І спускати в барах усі заначки, 
Та по першому - тут на заваді кашель, 
А по другому - віруси і болячки. 
Вихід з дому - максимум, супермаркет. 
Вихід з себе - максимум, пляшка пива. 
Ця зима - звичайний суворий бартер 
Днів життя на стиглу лиху сонливість. 
І коли я вкотре лежу на ліжку 
І глушу вино, розігріте в кружці, 
Ця зима нітрохи мене не тішить, 
А, скоріше, душить.

(2016)
