На горбі хата й чорна тополя.
Розбиті вікна ширшають ніччю,
гілля тополі тоншає ніччю.
Нам здається, що горб ховає тисячу могил,
що хата ховає тисячу поглядів,
що тополя ховає тисячу повішених духів,
що ніч ховає тисячу століть.
О ! Ми так боїмося, минаючи той горб,
і зовемо дах таємничим,
і зовемо коріння проклятим.
Але не забудьмо тієї хати.
Забудьмо незабутих, вбиймо мертвих,
не біймося ні білих королев,
ні кричачих героїв, ні кривавих королів,
бо на горбі хата й чорна тополя —
там для нас досить жаху,
там для нас досить часу.