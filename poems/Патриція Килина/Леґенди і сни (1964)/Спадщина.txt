Я маю від прабаби
дерев’яну ложку:
лише трохи стерту
на однім боці.

Від неї маю брошку
із слоневої кістки:
трьох білих коней
під білим деревом.

Від неї грім
у літнім пополудні
страх і дивування
в кущах аґрусу.

Від неї маю кару
моєї баби:
ніжнішу, як кара
її власної баби.

Від неї маю смерть,
від неї могилу,
і карбований вірш
під кривою березою:

«Листя має
свій час падати,
і квіти марніти
під південним вітром,

а лише ти,
одна зі всіх,
маєш усі пори
на свою смерть.»