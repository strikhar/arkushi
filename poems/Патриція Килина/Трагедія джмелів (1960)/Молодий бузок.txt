Пелюстки грому відкривалися
над грубими листками хмар.
Sturm, казав барометр,
на стіні в старій хаті.

“Чи ти скоро поїдеш геть ?”
дівчинка спитала прабабу.
“Так,” відповіла прабаба.

Віконце розширялося в бузковім листі.

“А коли ти повернешся ?” дівчинка питала.
“Я не знаю,” прабаба відповіла.

На стіні барометр казав Sturm.
Видно було крізь вікно зелений горб;
там була могила пса, покрита
свіжо-зірваним бузком.