Ель Ґреко каже правду: Толедо підноситься
у небо так, як він його намалював.
Я входжу в картину, немов крізь дзеркало:
на вулиці люди стають обнаженими святими,
і там, на червоних горбах за Толедо,
під оливами, непритомніють тисячі Христів.
У вітрі, бешкет оксамитних шат. Скляні очі.
Тіла видовжуються, відлітають. Відрубують голову
римському воїнові. Золоті ґотицькі вівтарі верхом униз.
Собор відходить під вітрилами. З’єднуються полумені
двох свічок. Світло! Екстаза! Шизофренія!
Наркомами! Астигматизм! І раптом
таксі прилітає крізь шати, трублячи страшно,
і лишаються вузькі вулиці, що тхнуть сечею і ладаном,
і базар, де продають арабський посуд, капусту і дзеркала.

Недаром Ель Ґреко, коли хотів
малювати портрети апостолів,
шукав натурників у божевільні Толедо.