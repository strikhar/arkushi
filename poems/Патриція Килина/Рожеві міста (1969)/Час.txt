Коли обдумаю короткий час,
І довгий, і безчасний наших днів,
Згадаю, що жовтіло листя раз,
Або сузір’я згасли сто разів.
В твоїх очах блискуча смерть комети
І швидший блиск метелика — не знаю,
Немає чисел, годі рахувати.
В коханні дані мліють, пригадаю.
Нова плянета, може, народилась,
Коли ти став ломити мої руки —
Мені однаково котра година.
Нема у серці точної науки.
         Хоча кохання наше — мерехтіння,
         Конання забуваю і безсмертя.