У жарі сталеварні ти є рожа.
Вставайте, трубадури, і дивіться!
В пустелі автострад ти воля Божа —
Колючка в серці радісно терпиться.
Волію лютні замість саксофону,
Хоча шаную всі світи новіші;
І аспірац’ї знищать аспірину —
Цинізм у серці жалісно старіший.
О, трубадури вбиті вже числáми,
І труби авт зглушили ту баляду.
Городи, дами зникли у реклями,
І нам лишається безрожжя аду.
         Та рожа не новіша, хоч немодна,
         І править доля, молода безодня.
