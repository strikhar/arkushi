ну то як ти це знала відьмо як ти це знала
що дірки у вікнах забиватимуть покривалом
що земля сивітиме від голосних прокльонів
що її хитатиме від несталих кордонів

як ти бачила снила чи кинула все на картах
що дітей зігріватиме щира пречиста ватра
що людей нищитиме чорний вогонь і морок
що людей берегтиме хрестами своїми сволок

як тобі відкрилось пролила із жимолості кисіль
що навала повзтиме звідусіль 
що її кривава жага веде
і Марії місто не втримається
впаде

як ти бачила відьмо кинула на шальку кості
чи не так покривало впало як слала постіль
що ти бачиш у підсумку чи хитаються терези
по війні повітря смакує ніби після грози

18.02.2023
