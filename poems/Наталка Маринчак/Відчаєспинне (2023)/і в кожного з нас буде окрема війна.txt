і в кожного з нас буде окрема війна
розхристана особиста
кожній людині потрібна була стіна
власна стіна
щоби вистояти
стіна універу держпрому міськради
стіна що в уяві твоїй центр всесвіту
центр твого особистого каменепаду
місце сили
місце твого падіння
місце твого усвідомлення і терпіння
місце в якому народжувався і помирав
і врешті смерть поправ

в кожного буде своя історія 
збитих шляхів і дихання
в кожного буде своя відстояна територія 
ревіння й сміху
в мене тепер є серце
залізобетонне
не знає жалю
і втіхи

9.03.2022
