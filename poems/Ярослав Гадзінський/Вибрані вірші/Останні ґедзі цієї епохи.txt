Переходимо з літніх стебел-колій через кордон,
перебігаємо через засохлі циферблати айстр,
перестрибуючи через тисячі різних квіток
на шкільних клумбах в пошуках нектару та пилку,
за нами полюють на шкільних перервах
хлопчики-школярі із порожніми сірниковими коробками,
для забави,  а можливо для захисту
щоб ми дзижчали далі в закритих коробках і засихали

за нами секундними  стрілками обертається скаламучене проміння всесвіту
під квітами лежать запліснявілі монети сонячних днів
ми  перелітаємо з пелюстки на пелюстку,
квіти і дерева скоро перевтіляяться на ікони
останні ґедзі цієї ультракороткої  епохи,
В ці дні до обіду ще літо, а по обіді осінь

ми останні свідки  розтопленого асфальту
на наших очах  квіти  перемикають з тепла на холод,
влітаємо в меридіани павутиння із бабиного літа,
а далі в жилах буде дикий холод, зливи, нерозбірливі дні
