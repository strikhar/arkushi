Ярослав Гадзінський – поет, перекладач. Народився 30 квітня 1983 року на Чернігівщині. Автор урбаністично-натурфілософської лірики, дебютував на початку тисячоліття збіркою «48200» (2004). Наступна його книга «Мареwwwо» стала переможницею літературного конкурсу видавництва «Смолоскип» (2007) в номінації «поезія». Друкувався у всеукраїнській літературній пресі, антологіях та літературно-мистецьких веб-ресурсах: «Кур’єр Кривбасу», «Post-поступ», часопис «Київ», «Дві тонни», «Cновиди: сни українських письменників», «Знак», «Альманах молодої української літератури» і на багатьох літературних ресурсах. Був учасником, модератором та співорганізатором літературних заходів, зокрема, на таких як Форум Видавців, Книжковий Арсенал, Meridian Czernowitz, «Ї», «Арт-Терапія», Ніжинський літературно-мистецький фестиваль «Гоголівка» тощо. 2023-го року у видавництві «Крок» вийшла його збірка «Перекопане».