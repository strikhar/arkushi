Лариса Петрівна Косач-Квітка (25 лютого 1871, Новоград-Волинський — 1 серпня 1913, Сурамі, Грузія) більш відома за її літературним псевдонімом як Леся Українка — одна з найвідоміших українських поетес, письменниць, перекладачів та культурних діячів. Писала у найрізноманітніших жанрах: поезії, ліриці, епосі, драмі, прозі, публіцистиці. Також працювала в ділянці фольклористики (220 народних мелодій записано з її голосу) і брала активну участь в українському національному русі.

Відома завдяки своїм збіркам поезій «На крилах пісень» (1893), «Думи і мрії» (1899), «Відгуки» (1902), поем «Давня казка» (1893), «Одно слово» (1903), драм «Бояриня» (1913), «Кассандра» (1903-07), «В катакомбах» (1905), «Лісова пісня» (1911) та ін.