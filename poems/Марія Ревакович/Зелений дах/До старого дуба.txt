                                              Остались шашелі : гризуть,
                                              Жеруть і тлять старого дуба ...
                                              А од коріння тихо, любо
                                              Зелені парості ростуть.
                                                     Тарас Г. Шевченко

Поваленому дереву смерть не загляне у вічі.
Хоч і стовбур зогниє, і листя зів’яне,
та глибоко в чорноземі живе коріння —
і в голубім часі завесніє зеленим волоссям.

На місце старого дерева виросте молодий ліс.
Розп’ятими пальцями вріжеться у небо й
викарбує рясну правду на його лиці —
смерть клітини не покладе тиші на повіки дуба.
