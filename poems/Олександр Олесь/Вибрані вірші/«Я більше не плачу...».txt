Я більше не плачу... Я муку свою
В кайдани на вік закую:
Народ мій закутий в кайдани,
Горять його рани...
душу свою
Я ранам його віддаю...

Я більш не співаю: в борні уночі
Співають залізні мечі...
Вночи блискавками літають,
До бою скликають,—
І меч мій в борні
Нехай заспіває мені.

Доволі мовчати! Глухі і німі
Раби закричали в ярмі,—
Народ закричав мій: «до бою!
За землю, за волю!!»
в помсті сліпій
Кричу я: «за волю! на бій!»         

1905