Я хочу тобі розповісти,
як ми любили одне одного,
королево моїх шістнадцяти.

Ми бачили одне одного
на алеях нашого саду,
і була школа,
і були заводи після зміни,
і були неповнолітні королеви,
готові любити весь світ,
і тому
наш квартал
лежав залитий сонцем
і в жилах його
билась гаряча кров.

І ми любили одне одного
в сусідньому саду,
де, лежачи
у високій траві навколо стадіону,
слухали, як засинає
королівський квартал,
і бачили,
як гаснуть вдалині
вогники будов.
І коли нам уже починало здаватися,
що ми майже нетутешні,
ми закохувалися,
і тоді великим було наше бажання
переробити світ,
і тоді великим було наше місто,
і великою була наша любов.