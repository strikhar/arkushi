Залишається мелодія і сум.

Глянь,
це ти і я,
це той день,
в якому ми любимо одне одного,
це світ,
де голоси нашої юності
натягнули сталеві троси
над затокою,
над катерами з обдертою фарбою,
над поїздами, що повезли перших.

Зійди на цей міст,
і назвімо його пам’яттю.

Коли підуть останні,
залишиться тільки сум,
наче вино, настояне на травах:
вікно – це неминучість скла,
перед яким зупиняємося.
