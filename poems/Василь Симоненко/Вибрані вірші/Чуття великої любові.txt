Дивлюсь, не можу надивиться
В цехах заводів, на полях
На дужі плечі, мужні лиця,
Трудящі руки в мозолях.

Для нас під силу горді плани,
Що зріли в ленінськім чолі —
Нових часів нові титани,
Куєм прийдешнє для землі.

Ми світу цілому на подив
Трудом і розумом своїм
У колі братньому народів
Возводим комунізму дім.

І в кожнім усміху і слові,
У дні труда і в боротьбі —
Чуття великої любові
Несем ми, партіє, тобі!

З тобою, вождь і трудівнице,
В твоїх діяннях і ділах —
Широкі плечі, мужні лиця,
Трудящі руки в мозолях!         

04.07.1954