“Сплетення видива —
вітром розплутане,
курява — золотом,
меч — самоцвітами.
Стертими тінями
збляклого урвища
пнеться знесилений
відламок лицаря.
Грім під шоломами,
вечір над кленами,
буря навіяла
гриви між зорями.
Срібними хвилями
пливуть три велетні,
щоб передати
вістку для лебедя.
Руки зашпортані,
струменем зв’язані,
білими шиями
райдуги корчаться.
Стежкою — стяжкою
лицар між стрілами,
небо здригається
відгуком, трепетом.
Ріки стенаються,
сніг розпорошився —
в темних колодязях
райдуги топляться.”
(Mертвими зрубами
хлине відлига —
попіл над брóвами,
де розвіялось марево).