26 травня 2014 року
ВНИМАНИЕ! С 7 часов аэропорт Донецк временно приостанавливает обслуживание рейсов. О возобновлении работы будет сообщено дополнительно.

ніколи б і не подумала
що сумуватиму через те
що ніхто не обмотує валізи трьома кілометрами плівки
і ніхто не провтикує дістати недопиту пляшку води з ручної поклажі
 
і ніхто не б'є себе по кишенях в пошуках паспорту
і не плачуть діти (плачуть, тепер - інакше)
і ніхто не стоїть із квітами
і з картонкою, на якій фломастером написано
ласкаво прошу додому
 
і ніхто не кличе приїхати
прилетіти
почитати вірші
подивитись місцевий театр
пити каву, чекаючи на заселення
пити шоти
бити себе по кишенях в пошуках паспорту
телефону
ключів
гаманця
бо ти п'яний, а в кишенях пальта нема ані гудзиків, ані блискавки
 
і ніхто не відпрошується з роботи
аби знати, що ти безпечно доїхала до аеропорту
не забула нічого
все подивилась
 
і ніхто не каже
прилітай, будь ласка
ми ще там не гуляли
і там ще не пили шоти
 
ніколи б і не подумала, що можна так сумувати за містом
яке я ніколи не бачила
