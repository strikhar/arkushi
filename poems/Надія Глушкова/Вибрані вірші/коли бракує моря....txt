коли бракує моря
я сідаю на підлогу посеред кімнати
обіймаю коліна руками
і починаю розгойдуватись
з одного боку
в інший бік
тому що коли тобі бракує моря —
сама стань собі морем

і коли мені бракує любові
я пишу в збережене в телеграмі
"ти впораєшся" — і закріплюю це повідомлення
а ще беру малиновий олівець для губ
і пишу у ванній на дзеркалі
"ти найкраща"
читаю
і усміхаюсь
тому що коли тобі бракує любові —
сама стань собі любов'ю

і так з усім

тому коли тобі бракує світла —
сама стань собі світлом
