ти — задача із зірочкою
 
аби дійти до тебе, мені треба розв'язати всі попередні завдання
час в'язко котиться пальцями
сині цифри переплітаються із в'яззю на стінах кааби
ніби всі паломники світу хочуть прийти до тебе
розгадати тебе
розкласти на складові
зазирнути всередину — що у тобі такого
чим ти заслуговуєш на цю тріумфальну зірку
чим ти заслуговуєш бути призом для найрозумніших
і чому треба довго йти, аби дійти до тебе
і чому у кінці підручника є відповіді на всіх
 
а на тебе — немає
