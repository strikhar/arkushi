було по тридцятці в дев’ядесятих
він ще при силі – колишній десантник
на Привокзальній торчав як валютник
і сиґарети на пачці з верблюдом
перекупляв у найближчім кіоску
щоби відбити
позику

бабки позичив: круті відстебнули
потім лічильник тихенько ввімкнули
потім: пацан – це не джинси протерті
бабки – синонім ранньої смерті
просто замочим о пів на десяту
скажем: привіт
десанту

каже: боєць з перспективами темно
тиждень для тебе призначений термін
далі: не стукай ментам - їх купили
світло висвітлює бронзу текіли
ну, і повія якій лиш сімнадцять
також у нас
на ставці

мерс п’ятисотий від’їхав – а бабки
не подарують – як видно – собаки
ну, от і завдання сержант розвідроти
кілька ударів у корпус коротких
кілька прийомів - один - цього вчили
прапор був
вчитель

ну, а за тиждень пару тисяч зелених
можеш спитатися - тільки не в мене
це нереально - братан - я не в темі
винен за хату – але можу за тебе
сам підписатись як колись дембелями
не рахувались
з рублями

знаєш – братан - я не хочу підстави
я їм влаштую прем’єру вистави
ну, і за тиждень він їм приурочить
день ВДВ - у прийомах волочить
знає що смерть це не джинси і тільник
вижити б тільки

дев’ять крутих замочив - а десятий
смертю твоєю буде - десантник
він розрядив весь запас магазину
мерс торохтітиме доки бензину
доки запалення ключ буде в мерсі
краще тобі
померти