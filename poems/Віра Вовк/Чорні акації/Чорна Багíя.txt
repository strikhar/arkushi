Прийду до твоїх трьохсот церков, Багіє !
По хвилях тих жолобів і схилів
Тече ласка з кривих хрестів.

Написано мені в зорях
Молитися при чужих вівтарях
До бразилійських чорних святих.

Грітися в темному сріблі
До очей-коралин наївних мадон
З материнським поглядом теплим.

Заздалегідь ти для мене ховаєш
Сповідальницю з дерева і монаха старого,
Що відмолює чужі гріхи
На чотках з твердого насіння.
