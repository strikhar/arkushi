Друже мій, як Вам бажається
Мене не тільки листовно,
Прохайте дозволу Папи,
Щоб висвятив мене швидко
Кардиналихою.
Зрештою, Вам скажу тайну :
Зовсім не надаюся
На пляшку, що гріє ліжко.
Моя любов і в подружжі
Була б полохливою ланню.
Бути щасливим, мій Друже,
Я добре відаю :
Не мріяти про майбутнє,
Не відроджувати минулого,
Лиш сьорбати аж до дна
Присутню хвилину.
Та все ж наші спомини
Стануть скарбами старости.
Хай будуть ласкаві,
Щоб не сором згадати.
