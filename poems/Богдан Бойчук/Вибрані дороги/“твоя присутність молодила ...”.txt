твоя присутність молодила мури, і по білих пальцях веж катедри в Chartres, камінних суглобах захристій — потекли лагідні напіви; а наші відбитки плили потоком і розливалися по шибах, застигаючи на них красками; сонце пересвітлювало на вітражах наші нутрощі, дивилося крізь наші очі з давнини в сьогодні

                                                                      я позаду усміху
                                                                      бачу в тобі сумніви,
                                                                      я позаду погляду
                                                                      бачу тінь задуми,

                                                                      красно завінчай себе
                                                                      квіттям нелукаво,
                                                                      і надлий з очей своїх
                                                                      погляду ласкавого
