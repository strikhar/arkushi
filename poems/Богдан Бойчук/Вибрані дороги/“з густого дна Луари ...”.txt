з густого дна Луари виставали кам’яні колюмни й арки, на яких хитався замок Chenonceaux; попід арками спливали невиразні відображення шести жінок, які минали тут своє життя, пливли з водою, обплітаючися водоростями; їх тіла видовжувалися в ріці, крізь їх прозорі постаті, крізь їх уста й очиці пропливали золотисті риби; замок цей підносився з ріки красою, як підносилось з часу кохання наше

                                                                      усміх твій, спочивши
                                                                      на моїх губах,
                                                                      постелився м’ятою
                                                                      і в уста пропах,

                                                                      а з очей фіялкових,
                                                                      соромливих вій,
                                                                      визирали погляди
                                                                      виквітом надій
