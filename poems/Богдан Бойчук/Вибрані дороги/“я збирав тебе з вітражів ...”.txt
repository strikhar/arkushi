я збирав тебе з вітражів у каплиці Сен Шапель, з кусків старого золота ікон, з малюнків на побляклих стінах, з голосів жінок, які підходили з-за мурів, з поглядів дівчат, які кохалися над Сеною, — поки ти не ожила поміж лаштунками минулого й сучасного

                                                                      витри недовіря це
                                                                      з погляду дівочого,
                                                                      змий полуду сумніву,
                                                                      що тебе наврочив,

                                                                      з коралевих уст твоїх
                                                                      дай хоч закропитися,
                                                                      з дерева любовного
                                                                      гілкою схилися
