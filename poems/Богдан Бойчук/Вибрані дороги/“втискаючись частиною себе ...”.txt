втискаючись частиною себе до Нотр Даму, я зачав видовжуватись і сягати спомином Chateaux de Vincennes, що підносило у простір вежі церкви, які вгиналися на вітрі і шуміли молитвами голубих померлих; на розвалених старинних баштах зеленіла мохом доживаюча моя любов і витягала з каменя вогкі пісні кохання; голубі померлі вихиляли опівночі на старому кладовищі на Монмартрі голови й примружено дивилися з-за потойбіччя плит

                                                                      протиснися крізь шовкові
                                                                      голосільниці,
                                                                      об’явися, не спасенна,
                                                                      не молільниця,

                                                                      об’явися пожаданна
                                                                      і приречена,
                                                                      і заказана гріхами,
                                                                      і заклечана
