1.

Ти захлиснешся втомою,
впадеш в зелену тлінь
і не бажатимем любови,
не бажатимем її.



2.

спека томить
вулиці

об голе тім’я міста
вибиває час

ти захлинаєшся тишею
вапно заливає рот
кишки
жили

і ти не відчуваєш болю
ні порожнечі
ні самотности

ні щастя



3.

Остання тиша осідала в склисті очі мертвих. Тільки я один ходив по світі з відсутністю своєї дівчини, з присутністю тіней постріляних, з ямами крематорій. Чому я мав те все нести і зносити ? В останньому рахунку, манастир на Круковій горі — це зрада. Жінка біля криниці Соб’єського — зрада; тіла на дошках Бухенвальду — зрада.
Моє свідчення про них — теж зрада. Я живу.