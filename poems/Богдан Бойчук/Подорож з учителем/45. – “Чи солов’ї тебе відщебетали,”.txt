Чи солов’ї тебе відщебетали,
що пусткою заріс мій сад,
чи хащі самоти і жалю
забили виноград.

А чи тебе зозулі відкували,
що на осиковім колі
зів’яло сонце кучеряве,
застигло у землі.

Яка твоя доріженька смутна.
Під хрестиками і барвінком
склонилась чашечка твоя,
самотня голубінка.

Чи солов’ї тебе відщебетали ?
Яка твоя доріженька смутна ...
А чи тебе зозулі відкували,
і звідкіля тебе, мій сину, звідкіля ?
