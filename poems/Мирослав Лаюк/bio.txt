Мирослав Лаюк – поет, прозаїк, PhD в галузі філософії та літератури. Народився 1990 року у Карпатах, мешкає в Києві. Автор романів «Баборня», «Світ не створений», поетичних книжок «Троянда», «Метрофобія», «Осоте!». Викладач кафедри літературознавства НаУКМА, співведучий програми "Час поезії" на "UA: Суспільне", упорядник «Антології молодої української поезії ІІІ тисячоліття». 

У 2018 році увійшов до списку 30 under 30 від видання “KyivPost” як один з «30 українців, які мають видатні досягнення у найрізномінтніших сферах діяльності», а в 2019-му видання «Cosmopolitan» назвало його одним з 5 молодих українців, «за якими варто стежити наступні 20 років». Твори були опубліковані 11 мовами. Учасник поетичних фестивалів та літературних подій у Південній Африці, Австрії, Хорватії, Чехії, Литві, Польщі тощо.  Роман «Баборня» увійшов до короткого списку «Книги року ВВС», а поетичні книжки «Метрофобія» і «Осоте» були названі найкращими поетичними книжками 2013 і 2015 років за версією порталу "Літакцент", нагороджені «Премією Фундації Ковалевих», «Смолоскип» тощо. 