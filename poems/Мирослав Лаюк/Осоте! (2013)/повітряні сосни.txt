у мохові в тьмяному листі
в кармінному серці осені 
жучихи такі пречисті
промовлять що місяць в овні

жуки такі пресвітлі
молитимуть корінь рожевий
вернути у трави вітмена
вернути у пні дерева

а в мене всі дні вівторки
що тужать за понеділками
чотири соснові голки
моя улюблена клітка

а в мене ще днів немало
заледве два кроки зроблено
та тільки вітмена вкрадено
і сосни в сузір'ї овна

