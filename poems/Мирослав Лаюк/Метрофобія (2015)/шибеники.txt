ішли до школи щоб іти за пральню
погрожували підпалити школу
до крові билися як ненормальні
передавали пляшку по колу

і за їдальнею на птахорізці
гоїли рвані рани на тімені
кидали петарди під кабінет фізики
цілували дівчат в кабінеті хімії

а тепер воно розсипалося геть:
один дітей наробив другий сів
третій краде в метро четвертий поет

а п’ятий стоїть як вкопаний у строю
думає про усіх: ну і де вони всі
і чого я тут наче вкопаний стою
