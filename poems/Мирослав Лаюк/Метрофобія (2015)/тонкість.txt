сушений гриб тонкий як всохле листя 
у пальцях цих тремких як ветхе віття 
мій нюх тонкий як тріщини на лицях 
струнких скульптур минулого століття 

де ріс цей гриб там я шукав дороги
й зійшов на плай а там як чиста форма
стояла жінка й звір їй всівся в ноги 
тривкі мов сильний запах і – зникомі 

це витинанка: я вас бачу наскрізь
ліс гори місто голос смерті погляд
і під рукою чую хутра м’якість 

і мов пацан що в нього рот у пудрі
радію дню і жінку котра поряд
беру за руку – а це так не мудро


І
