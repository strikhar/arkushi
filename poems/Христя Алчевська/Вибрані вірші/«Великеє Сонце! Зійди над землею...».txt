Великеє Сонце! Зійди над землею,
Закутою в горе, сповитою в тьму.
Великеє Сонце! Зійди над сльозами,
Над морем страждання, над путами сну...
Великеє Сонце! Збуди Україну,
Невольників страждущих світом залий,
Твори неупинно прекрасную зміну,
Незрячії очі збуди і розкрий!..
Великеє Сонце! До тебе взиваю:
Пошли своє світло на землю до нас!
Благаю я Правду, благаю природу,
Щоб всіх Ідеал нас від темряви спас!..         

