дівчинка передчасно повна молока
і останній корабель з довжелезної флотилії

ці двоє не зустрінуться
як тесля що одного вечора повернеться додому невидющим
і фотографія матері з років 20-х

ці двоє не зустрінуться
як зерно що впало в лійку млина
і земля у котрої шурхотливе серце

ці двоє не зустрінуться
в юрбі є жінки що починали чекати та не закінчували чекати
для них стрічки розмаяли в повітрі