дозволь мені першим пройти крізь тебе
хочу зустріти в тобі черниць
що набирають воду в глечики й амфори
кожному інший і кожному інша
чорному тромбоністові з тяжкими губами
повії з губами як ящірки
дівчинці з губами що носять пилок
а за останніми
за твоїми губами
старіє під рясою пастир
і дзвіницю несе над нами

дозволь мені першим спинитися в тобі
коли твій сон промовляє всіма мовами
і голосами
кожному інший і кожному інша
жіноче слово рекрутові
легке для старця
округле і повне в уста породіллі
а останнє слово
що блукало між жебраками і манекенами
поміж мостами й містами
зривається вгору як зграя кібців як мільйон схарапуджених рік
і кружляє кружляє над нами