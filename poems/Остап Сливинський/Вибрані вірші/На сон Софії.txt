Бувають історії не схожі на історії
бувають історії без початку
бувають мандрівники котрі нізвідки не вирушали
бувають стежки в снігу що ведуть до роквітлого маслинового дерева
бувають станційні службовці що спілкуються кольорами
буває схарапуджений кінь розквітлий у кроні маслинового дерева
буває заблуканий весільний поїзд

Софіє бувають ночі без світла ночі без свіжості
буває меч покладений поміж тілами
бувають постелі як захмарені верхи постелі на котрі не зійти
бувають постелі як криниці
бувають відлюдні скульптори що переходять річку вбрід
бувають фанатичні астрономи що підіймаються вгору нескінченними

                      сходами бувають ранки без імені

бувають скрипучі півні ранків що ходять вервечкою вздовж небосхилу
буває куля пущена навмання
буває прокляття не чуте прокляття без цілі
бувають мандрівники що ні до кого не повернуться
бувають історії без кінця