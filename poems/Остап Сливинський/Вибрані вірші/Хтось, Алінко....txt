Хтось, Алінко,
видає нам життя, як підручник.
Нуднуватий, обов’язковий. Ми 
гортаємо його швидко,
не більше, ніж 
два-три слова підкресливши нігтем,
а частіше – б’ємо ним чи затуляємось 
від удару.
Буває, відходячи, обертаємось 
і вставляємо його 
у щілину дверей,
що мали б уже зачинитися 
за спиною: ось
моє життя, ось – твоє життя,
летять, ніби дві бабки, зчеплені у повітрі,
безглузді, безпам’ятні, з однією на двох 
мертвою головою.