M. R.
Треба було легко відштовхнутися і пливти.
Розвернутий течією катер, над яким парувала
Кухня відлиги. А далі — двоє з них, розсідлані,
З випнутими лопатками, між які набралося трохи води.

Вони люблять лягати в намул, де закінчується
Очерет, і здається, ніби впали дві комети,
Загорнуті в чорний брезент, із якимись опорами,
З меридіанами ребер, що проглядають

Наскрізь. Тут діється їх незв’язна любов,
Посеред цілодобової обсерваторії трав.
Пташко вод, шпулько світла, гарцерику вітру,
Як водомірка — невагомо і точно — я переписую
