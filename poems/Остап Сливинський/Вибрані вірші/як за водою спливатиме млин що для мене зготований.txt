як за водою спливатиме млин що для мене зготований
як зіткнуться у дверях дванадцять щоденних моїх наречених
як побачу женців що жнуть під водою траву для чиєїсь останньої ночі
я знаю що ховатиме очі непроглядний предвічний аптекар і знаю
яка переважить шалька

як зустріну братів що споруджують хатку для золотої форелі
як несподіваний сніг впаде на сліпого погонича
ніби напишеться білий по білому лист
як знайдеться в снігах червоний серп чиєїсь першої ночі
я відрізню голос твоєї сурми від сурм тих дванадцятьох наречених
і знаю яка переважить шальк
