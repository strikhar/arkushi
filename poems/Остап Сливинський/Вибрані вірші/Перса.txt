бачу жінок що обертають обличчя до стін
бачу їх на вечірні
у пральні
бачу як біжить земля
коли вони стоять уздовж військових поїздів

тоді перса їхні втомлені
як ріка з двома витоками

бачу жінку що вціліла
що тінь її на швидкій воді
тоді перса її потопають як білі звірята

бачу жінку інакшу іншу
з тих що носять поміж грудьми довгі міста
шляхи і роздоріжжя

ця не біжить вночі по колії
ця не збирає яблука в старі простирадла
не кличе продавця молока вихилившись з вікна