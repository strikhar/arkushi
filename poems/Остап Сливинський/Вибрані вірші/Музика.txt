віолончеліст як моя тінь
справа на рівні очей вгорі ліворуч на балконі з фуксіями
на тлі неба на тлі мініатюри з індиком та індичкою
на тлі жінок що миють овочі
на його тлі мій маленький батько годує голубів
біжить танцює в очах

круговерть і музика

на тлі дириґента поміж садових дерев
на тлі дівчинки з поливачкою
звучить цілий довжелезний день
обходжу оминаю гору дня

за межею дня звучить музика
і дзвенять тіла коханців що виходять на ґанок
кришталеві тіла перехожих що сплять навстоячки
переходить міст тіло мого віолончеліста
уночі незґрабне губиться між силуетами пароплавів
а все ж музика тінь моя чорна по чорному