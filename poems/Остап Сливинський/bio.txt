Остап Сливинський (народився 1978 р. у Львові) — поет, перекладач, есеїст, віцепрезидент українського ПЕНу.

Закінчив слов’янську філологію у Львівському національному університеті імені Івана Франка (спеціальність – болгарська мова і література).

Автор п’яти поетичних збірок, численних есе, колонок, рецензій, оглядів в українській та закордонній періодиці. Твори перекладені 16-ма мовами. Укладач "Словника війни", що вийшов друком під час повномасштабного вторгнення Росії в Україну.

Перекладає художню і наукову літературу з англійської, білоруської, болгарської, македонської, польської, російської мов. Серед, авторів, яких перекладав, є Вільям Карлос Вільямс, Дерек Волкотт, Роберт Блай, Чарльз Сімік, Чеслав Мілош, Анджей Стасюк, Ольга Токарчук, Марек Бєньчик, Міколай Лозінський, Іґнацій Карпович, Ґеорґі Ґосподінов, Теодора Дімова.