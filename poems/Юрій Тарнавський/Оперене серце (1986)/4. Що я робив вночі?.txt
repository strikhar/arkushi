Надворі
пітьма
хрумкала в зубах
квітів
і заплакані
дівчата
під моїм бальконом
простягали
свої почуття
до мене,
мов тремтячі
руки,
ніч
лишала
смак м’яти
в моїх устах,
стопи моїх ніг
зносилися,
як блідий місяць,
над темною
постіллю,
я стояв
перед вікном,
тримаючи
лук
і в’язку стріл,
немов букет нарцизів,
у руці,
всередині
дві жінки,
які я вбив,
лежали на підлозі,
нечіткі,
мов темрява
в кутку,
звідкись взявся
мій батько
і подивився
мені прямо
в очі,
я поклав стрілу
на лук,
натягнув
тятиву,
мов беручи голосом
високу ноту,
і випустив стрілу,
вона розбила
скло
зі звуком поцілунку
і вбилася
моєму батькові
в ліве
око,
тоді
я тим таки способом
убив мою стару
тітку,
яка покотилася
немов горобчик,
і молодого чоловіка,
з бородою,
якого я бачив уперше,
і до якого
я нічого
не відчував.