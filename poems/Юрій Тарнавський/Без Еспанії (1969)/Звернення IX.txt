(КОРДОБА)

Стрілки годинників, що перетинають площі й помаранчі перед собором, площі, що рухаються, як стрілки годинників крізь сік помаранч перед собором, стрілки годинників в соці помаранч перед собором, коліщата годинників на місці соку помаранч перед собором, сік помаранч на місці коліщат годинників перед собором, вежі перед собором, що досягають нутра помаранч, годинники перед собором, що досягають нутра помаранч, уста перед собором, що досягають нутра годинників, уста, що рухаються замість стрілок на циферблятах годинників перед собором, стрілки годинників, що рухаються на устах перед собором, карети, повні годинників перед собором, карети, повні механізмів годинників перед собором, уста, повні механізмів годинників перед собором, годинники, повні механізмів уст перед собором, цифербляти годинників, наповнені устами й каретами перед собором, уста, наповнені каретами перед собором, назви вулиць, наповнені устами, назви вулиць, крізь які рухаються стрілки годинників, назви вулиць, крізь які рухаються цифербляти годинників, назви вулиць, крізь які рухаються римські цифри на годинниках, назви вулиць, порушувані римськими цифрами на годинниках, уста, порушувані римськими цифрами на годинниках, уста, порушувані циферблятами годинників, вулиці, порушувані циферблятами годинників, цифербляти годинників, що ведуть до хересу, херес, що веде до циферблятів годинників, херес, повний циферблятів годинників, херес, повний механізмів годинників, херес, повний стрілок годинників, херес, що рухається, як стрілки годинників, херес, що рухається, як коліщата годинників, херес, порушуваний стрілками годинників, херес, порушуваний коліщатами годинників, херес, порушуваний кріслами в годинниках, херес, порушуваний літерами назв готелів у годинниках, літери назв готелів, порушувані хересом у годинииках, літери назв готелів, порушувані коліщатами годинників, літери назв готелів, порушувані моїми пальцями, мої пальці, порушувані хересом, мої пальці, порушувані кріслами, мої пальці, порушувані коліщатами годинників, мої пальці, порушувані моїми устами, мої уста, порушувані моїми пальцями, мої уста, порушувані літерами назв готелів, мої уста, порушувані кріслами, мої уста, порушувані коліщатами годинників, мої уста, порушувані валізами у вестибюлях готелів, мої уста, порушувані вестибюлями готелів, мої уста, порушувані віндами в готелях, мої уста, порушувані поверхами в готелях, моє м’ясо, порушуване цифрами поверхів у готелях, моє м’ясо, порушуване римськими цифрами в готелях, римські цифри, повні мого м’яса в готелях, римські цифри, наповнювані поверхами мого м’яса з готелів, цифербляти годинників, наповнювані моїм м’ясом з готелів, стрілки годинників, наповнювані моїм м’ясом з поверхів готелів, поверхи готелів, наповнювані моїм м’ясом зі стрілок годинників, моє м’ясо, повне римських цифр на циферблятах годинників, моє м’ясо, що переправляється на циферблятах крізь стрілки годинників, моє м’ясо, що переправляється на циферблятах крізь римські цифри годинників, моє м’ясо, що переправляється на циферблятах крізь Ґуадальківір, повний римських цифр годинників, моє м’ясо, що переправляється на циферблятах крізь уста Ґонґори, ув’язнені за римськими цифрами годинників, і м’ясо, повне циферблятів, і цифербляти, повні м’яса, і римські цифри на циферблятах, розмазані моїм м’ясом, і моє м’ясо, що тикає, як годинник і що посувається, як стрілки годинників, крізь темні цифербляти, і темні ліжка, і темні вокзали, причеплені до моїх уст, до руїн римських цифр на фоні мого обличчя в Мадінат аль-Загрі !