Їдуть слова ліворуч, а рука праворуч, уста в один бік, а кров у інший, їдуть кості до вапна і скла, а кров шукати пітьми, їдуть ноги до своїх черевиків, а черевики до сліз, подібних до цвяхів, щоб їх підкули, їдуть щоки до шпилів у папері, а папір до ручок, що визирають з крови, їде чорнило до темних кутів, а павутиння до кутів в устах, їде зміст слів до костей, а кості до шкаралущ літер, їдуть вії до слідів шкіри, а очі до ґратів у крові, їдуть коліна до формул, а слина до тіні паперу, їдуть уста в шухляду, а печінка до стін без хрестів, їдуть нігті до літер, а зуби до механізмів у цифрах, їде волосся до знаків додавання й віднімання, а кров до бухгальтерських книг, їде віддих до своєї рідні в чорнилі, а пальці до стовпів у числах, їдуть очі до вікон у літерах, а душа до хрестів у стелях, їде кров шукати своєї батьківщини, а чорнило, повне нігтів, до уст.