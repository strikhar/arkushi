Ясно, чому так не любиш чути
цих слів із смітників, а не словників —
це той бруд, який щодня підмітаєш
під витертий килим свідомости.

Це те бридке каліцтво душі,
яке маскуєш протезою тіла.
Це суть твого життя, яку не хочеш бачити,
коли встромляєш голову в пісок рутини.

Та не помимо того, а саме тому
присвячую цю книжку сумнівного смаку
тобі, “дволичний читачу,
мій двійнику, мій брате !”