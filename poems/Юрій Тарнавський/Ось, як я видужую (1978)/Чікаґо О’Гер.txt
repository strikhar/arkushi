Неділя пополудні, я на літаку, чекаю,
щоб вилетіти з Чікаґо
О’Гер,
мій мозок повний думок про
Френка О’Геру та
запаху авіяційного
палива, хотів би
зустрітися з моєю дівчиною, коли приїду, вона
приймає якогось маловідомого
ученого у себе
сьогодні, літак
торкнеться землі, як чоловік свого
зраненого серця
пальцями, я сяду в
авто, холодне, як погляди
прохожих, чи я подзвоню
їй, чи наше кохання
триватиме
вічно ? ліворуч, за
порожнім сидінням, вагітна
жінка тримає свій напухлий
живіт м’якими
білими прив’язними ременями
своїх рук, оберігаючи
життя, хто обереже
моє ?