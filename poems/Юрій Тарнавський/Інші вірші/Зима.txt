Приходить зима з дощами

і з теплим воском відлиг,

і вже гумовими полами, а не крилом

б'є ніч у шибку вікна.

І не виписують вже кроки луною

прямокутньої каліграфи міських вулиць,

тільки серця, немов цибулі, пускають

паростки між іржавим корінням матраців.

І коли, спухлі дріжджами снів,

ростуть у черепах мозки, неначе тепле тісто,

із-під підлог свідомости худі щури сумління

вилазять гризти черстві буханці душ.


1960
