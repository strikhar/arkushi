Чого ти ще досі шукаєш

на синьому паризькому бруку,

серед його невидимих фіялок,

скошених довгою косою вечора?

Від'їзд, зодягнений в уніформу дати,

вже давно постукав у твої двері,

і блідий слуга його пополудня

вже поніс з собою важкий багаж твого плачу.

Тобі вже не дозволено скрутити

у заборонені вулички учора,

не дозволено набувати морфіну носталгії,

І не дозволено бути щасливим.


30.ХІ.1958