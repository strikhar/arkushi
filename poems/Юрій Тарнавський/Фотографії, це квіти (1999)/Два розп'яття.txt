1. НИЗЬКЕ

Постать видніла на тлі виношеного еспанського неба. Вона була ширша вздовж рамен, ніж від голови до ніг. Чоловік був кремезний. Він мабуть тяжко працював за життя. Мозолі на його долонях були так подібні до цвяхів, що важко було розрізнити одні від других. Нігті були чорні, мов викуті з заліза. Чоловік мав на собі сорочку з грубого, небіленого полотна. Вона була зав’язана мотузкою довкола кісток, немов мішок. Кістки ж випиналися з-під шкіри, великі й круглі, мов картоплини. Стопи були напрямлені вниз. Пальці майже торкалися землі. Віяв легкий вітерець і ворушив траву, так, що вона лоскотала чоловікові стопи. Горобці пурхали туди й сюди серед трави, неясні, як хмарки пилу. Вони десь там, видно, мали гнізда. Серця пищали, як пташенята в переповненім гнізді.


2. ВИСОКЕ

Хрест здіймався ген у небо. Він гнувся в один бік, як високе стебло трави. Зроблений він був з металу, ні ясного, ні темного, ні лискучого, ні матового, і порожній всередині. Постать Христа була маленька й рожева, як лялечка з твердої ґуми. Було ясно, що Христос був голий. Хрест колисався рівномірно, як людина, дихаючи. Мабуть там вгорі віяв сильний вітер. Христові напевно було холодно й самотньо. Здавалося, що його кара полягала в холоді й самоті.

“Гей, ви, там ! Візьміть мене до себе, як хлопчика на баского скакуна !”

Розум, це слуга почуттів. Часами він тікає й мандрує собі світом, аж скучиться за домом.