Посилають мене їсти
у чорний ресторан,
де кельнери, збиті з дерева,
позичають стільцям свої кості,
де алюмінієві черпаки схлипувань
шукають тарілок у сльозах,
де на чорних скатертях на столах
лежать вузли з рук і соли,
де волосся ховає своє обличчя
у розпучливих руках скла,
де причалює до грудей суп,
щоб смоктати солодкі джерела в ребрах,
де в кутах, завинутих в серветки,
зойкають ложки і кутики уст,
де плачуть з голоду тарілки
перед шинквасами в порожніх руках ...

У чорний ресторан,
повний ям у дзеркалах,
від яких
гаснуть свічки
і надії обертаються
догори ногами !