Простягни мені
свої руки,
кохання,
крізь речовину
сходів
і схили
в поруччях,
щоб я не чув,
як скрегоче
полива й нікель
на моїм волоссі,
як червоне море
тре шрубами
паростки рожевого кольору
на моїй шкірі,
як сіль
іржавими заступами
закопує
перспективи
на майданах
моїх зап’ястків.

Твої руки,
що починаються
біля очей,
повних рожевих
сітей,
і біля усмішок,
що на берегах басейнів
рухом води
відганяють
сірі лінії
від уст.