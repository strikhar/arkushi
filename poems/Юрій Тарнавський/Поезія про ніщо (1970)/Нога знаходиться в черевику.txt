У тісній, постійній
ночі зі шкіри, знаходиться,
бліда, як схема ноги,
що колись буде, чи
рентґенівський знімок такої,
що вже була, зі
своїми кістьми дуже
далекими одна від
одної, з п’ятою в однім
куті, а великим пальцем, як
в другім кінці держави, у
іншім, зі шкірою, зібраною
тільки місцями, як віск,
що накапав, із
нігтями на пальцях червоними,
як очі, що зайшли
кров’ю від недуги, чи безсонниці, чи
ридання.

Підошва простягаєтьси, тиха
і повна верств, як
земля, чорний верх
підноситься склепінням
над нею, вакса і
дратва блищать на
нім, як зорі.