ніч притуляється обличчям
до скла
тепла
так що можу розрізнити
її веснянки і втомлений погляд
крізь окуляр місяця
ніч налякана
боїться холоду виводить слово
носом і молить щоб впустив її
всередину а може й ближче
ніч надіється
що втече вранці
коли ще спатиму
не знає що зволікатиме день і опустить
шлагбаум сорому й побачу її
оголеною
ніч стара жінка що ходить із посохом
зла і виводить на затерплих калюжах
сліди од іржавих куль
