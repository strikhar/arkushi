Блакитну плахту неба передер
нараз, мов тишу грім, червоний серп;
мов з ран, булькоче кров огню зі щерб.
повітрі пах припалений чабер.

Даремно воду ллють з криниць й озер. 
Вогонь над голови пузаті верб 
підносить косу полум’я, свій герб, 
як віяло з рудо-червоних пер.

Стрункою шиєю верх стін і брам 
хитає в сторону праву та ліву
З жагою дикою; його, жарким устам

кривавим віддиху безмежжя треба. 
Та іскрами жбурляє в хмари з гніву, 
що сам не може підпалити неба.         

